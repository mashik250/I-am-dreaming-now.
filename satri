প্রতিষ্ঠাবার্ষিকী উপলক্ষে ঢাকা বিশ্ববিদ্যালয়ের বটতলায় ছাত্রশিবির আয়োজিত ‘অদম্য মেধাবী সংবর্ধনা’ অনুষ্ঠানে ঢাকা বিশ্ববিদ্যালয়, জগন্নাথ বিশ্ববিদ্যালয় ও জাহাঙ্গীরনগর বিশ্ববিদ্যালয়ের ফিজিক্যালি চ্যালেঞ্জড শিক্ষার্থীরা অংশগ্রহণ করেন।  

অংশগ্রহণকারী অদম্য মেধাবী ছাত্র, ছাত্রী ও অতিথি সহ সকলের প্রতিনিধিত্বমূলক ছবি ও বার্তা সংগঠনের পেইজে প্রচার করা হয়েছিল। কিন্তু বিশেষ একটি সংগঠনের সাথে সংশ্লিষ্ট বট আইডি ও গুজব ক্যাম্পেইনার পেইজ থেকে একজন নারী শিক্ষার্থীর ছবি টার্গেট করে অত্যন্ত বাজেভাবে বুলিং করা হয়, এমনকি উক্ত ফিজিক্যালি চ্যালেঞ্জড নারী শিক্ষার্থী এতে মানসিকভাবে আহতবোধ করেন, ফলে ছাত্রশিবির তাদের পেজ থেকে ছবিটি সরিয়ে ফেলে। 

যারা নতুন বাংলাদেশে সবাইকে নিয়ে পথচলার কথা বলে, নতুন ধারার রাজনীতির বুলি আওড়ায়, এমনকি 'নারী নেতৃত্বের অংশগ্রহণ কোথায়' ছাত্রশিবিরকে এই প্রশ্ন করতে চায় (যদিও তাদের কয়েকশো সদস্য বিশিষ্ট কমিটিতে হাতেগোনা কয়েকজন নারীকেও তারা স্থান দেয়নি), এরকম সংগঠন বা ব্যক্তিদের পক্ষ থেকে একজন নারী শিক্ষার্থীকে বুলিং এর এই ঘটনা অত্যন্ত  ন্যাক্কারজনক।

- হোসাইন আহমাদ জোবায়ের
