রাজশাহী কলেজের প্রশাসন ভবনের সামনে থাকা ফ্যাসিস্ট মুজিবের ম্যুরাল ভাঙচুর ও তিনটি একাডেমিক ভবনের নামফলক ভেঙে নতুন নামকরণ করেছেন বিক্ষুব্ধ শিক্ষার্থীরা।

জনগণের টাকা লুট করে নির্মিত ফ্যাসিস্ট মুজিবের ম্যুরাল, তার ছোট ছেলে শেখ রাসেল এবং এ.এইচ.এম কামারুজ্জামানের নামে থাকা ভবনের নামফলক মুছে দেওয়ার কর্মসূচির পালন করেন সাধারণ শিক্ষার্থীরা।

বিক্ষুব্ধ শিক্ষার্থীরা রাজশাহী কলেজের নবনির্মিত একাডেমিক ভবনের নামকরণ করেন, ‘শহীদ আলী রায়হান ভবন’, এ.এইচ.এম কামারুজ্জামান ভবনের নাম পরিবর্তন করে ‘শহীদ সাকিব আনজুম ভবন’ ও শেখ রাসেল ডিজিটাল ল্যাবের নাম পরিবর্তন করে ‘বিজয়-২৪ ল্যাব’ নাম দিয়ে ব্যানার ঝুলিয়ে দেন।
